Nzara<br><br>

Achingoti mumba ngori, Kudzai akabva ananga kuhuva kunova ndiko kwaiwanzogara pfuko yemaheu.<br>
Shungu dzake  dzaive dzekunyaradza nyoka dzemudumbu make dzaive dzorira. Akasvikosimudza mbiya<br>
yaive yakavhariswa pfuko achibva aridza tsamwa. Mukati maive mangosara magufu aive pagaro pehari.<br><br> 

Akatanga kugwedebudza midziyo yese yemumba achivavarira kuwana chingamubatsire asi hapana chakabuda.
Akatenderera kuseri kwemba ndokunodongorera mudura maakange amboona nzungu svondo raive rapfuura asi<br>
musi uyu akatambirwa nemadziro chete.

Achiri kuedza kufunga rimwe zano, akabva anzwa mutsindo shure kwake ndokucheuka.<br>
Shamwari dzake Mufaro naKundai vaifamba vakabata bhora rechikweshe vakananga kubani uko<br> 
vaiwanzotambira vachinge vabva kuchikoro. Achivaona, Kudzai akabva ati zvenzara pasi tsve, kwave<br> 
kubatana navo vakananga kumutambo.<br>